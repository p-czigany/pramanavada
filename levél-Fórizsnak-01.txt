Kedves tanár úr!

Az Ismeretelmélet tárgyhoz tartozó dolgozatommal kapcsolatban írok. Arra szeretnék választ kapni, hogy meddig, milyen témában és milyen formában elfogadható a dolgozat.
Az első kérdésem a határidőre vonatkozik. Mivel a tárgyhoz nem tartoznak vizsgaalkalmak, itt kérdezem meg, hogy mi az a két utolsó dátum a vizsgaidőszakban, amikor jegyet kaphatok a dolgozatra (előző nap esti leadással)?
Ismeretelmélet dolgozatom témájául a szvalaksana fogalmának különböző jelentéseit nézem meg -- a két abhidharma iskola, Dignága és Dharmakírti esetében. Megfelelő lehet-e ez a téma?
A formával kapcsolatban az a kérdésem, hogy mi az elvárt hivatkozás sűrűség, ha van ilyen? Pontosnak és tömörnek kell lennie, mint egy tudományos cikknek vagy elfogadható egy terjengős, tévedéseket is kockáztató esszé?
Köszönöm, ha röviden megválaszolja a kérdéseimet még ezen a héten.

Üdvözlettel:
Czigány Péter

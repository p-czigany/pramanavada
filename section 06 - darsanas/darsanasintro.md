Nálandában, a Pála királyok által finanszírozott nagy buddhista kolostoregyetemen nem csak buddhista dolgokat lehetett hallgatni. A fénykorában 10000 tanulóval büszkélkedő egyetemen akár 100 féle különböző kurzust hallgathattak. Ezek között szerepeltek az akkori India nem-buddhista filozófiái is. A filozófiai áramlatok között folyamatos diskurzus zajlott, a versengő irányzatok gondolatai hatottak egymásra. (Skilton 2013: 197)

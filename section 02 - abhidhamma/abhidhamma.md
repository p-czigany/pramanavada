# A théraváda Abhidhamma

A PTS páli angol szótár szerint a szalakkhana jelentése önjegy, az ami konzisztens az öntermészettel. Ellentettje a vilakkhana. Mil.205 Ne.20 (SuttaCentral 2019: 'salakkhaṇa' https://suttacentral.net/define/salakkhaṇa)



A théraváda hagyományban Buddhaghósza (5. sz.) használja először a szabháva (öntermészet) kifejezést a valóságelemek definiálásakor (Asl 39-40). (Porosz 2018: 'Buddhaghosa': 61)

Az Abhidhamma dhammaelméletében kap helyet a fogalom. A dhammák megismerésének folyamatában játszik szerepet.

Ugyanis a dhammák egyedi tulajdonsága, önjegye, ami megegyezik öntermészetükkel (szabháva). Ellentett párja az általános jegy (számannya-lakkhana). (Porosz 2018: 'salakkhaṇa': 205)


Egy dolog egyedi sajátossága, önjegye a szalakkhana. A valóság három ismertetőjegye ehhez képest általános jegynek (számannya-lakkhana) számít. (Porosz 2018: 'lakkhaṇa': 129)


Az általános jegy (számannya-lakkhana) megismerésére a következtetés (anumána) szolgál. (Porosz 2018: 'sabhāva': 164)

Az általános jegyek (számannya-lakkhana) a valóságelemek (dhammák) azon (más elemekkel közös) jellegzetességei, amik nem közvetlen érzékszervi tapasztalással (paccsakkha) ismerhetők (mint az öntermészet vagy önjegy), hanem következtetés (anumána) révén. Például a föld őselem önjegye/öntermészete a szilárdság, az általános jegye pedig a többi formai elemre is jellemző formálhatóság. (Porosz 2018: 'sāmañña-lakkhaṇa': 208)

Buddhaghósza szerint a valóságelem, az öntermészet és az önjegy azonosak. (Porosz 2018: 'sabhāva': 202)

Dignágától veszi át a théraváda azt, hogy két pramána van és amíg az egyedi jegyet az érzékelés ismeri meg, addig az általános jegyet a következtetés. (Porosz 2018: 'sabhāva': 202)


Buddhadatta sokszor megkülönbözteti az önjegyet az általános jegytől az Abhidhammávatárában (i. sz. 5. sz.). (Porosz 2000: 163)

Anuruddha is használja a kifejezést az Abhidhammatthaszangahában (i. sz. 11-12. sz.). (Porosz 2000: 166)


### Különbség a két abhidharma hagyomány között:

A dhamma meghatározásába Buddhaghószánál az is beletartozik, hogy van öntermészete. A valóságelemek az öntermészetek ("Dhammá ti szabháva." (Vism VIII.)). (Porosz 2018: 'sabhāva': 202)

Buddhaghósza elutasítja a szarvásztivádin abhidharma állítását, miszerint a valóságelemek a hordozói az öntermészetüknek.
Bár a 12. századi kommentátor, Szumangala szó szerint a szarvásztivádinokkal megegyezően határozza meg a valóságelemeket ("Szabháva-számannya-lakkhanam dhárentíti dhammá.") (Porosz 2018: 'sabhāva': 202)
